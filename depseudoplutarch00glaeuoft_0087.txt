..85-

Ps.-Plutarchum, qui 4 A in servulis exigat, ut sint Ἑλληνικὰ καὶ περί-
τρανα λαλεῖν, in nutricibus quoque, cum πρῶτον μὲν τοῖς ἤθεσιν Ἑλληνίδας
postulat, sermonem Graecum ac purum significare verisimile est. Quam-
quam negari non potest hane similitudinem levem esse, quod a Ps.-
Plutarcho recte dicendi ratio non exprimitur, tamen adest. Quid
deinde apud utrumque scriptorem valeant in educatione laus, honor,
aemulatio, vituperatio, item quanti sit remissio laborum et lusus fa-
ciendus, supra expositum est. Ubi Senecae locis collatis effici visum
est eas res mediae Stoae optime convenire. Quae coniectura etiam
certior e Quintiliani opere redditur: I 3, 6 quonam modo tractandus
sit discentis animus, disserit. Hic animus nempe aliud significat quam
mens vel ingenium, de quibus tractandis ubique agitur. Quae in eo
maxime valent, ambitus, obiuryatio, honor, eum cum affectibus cohaerere
demonstrant, etiam nihil aliud esse nisi affectuum facultatem, quae
Graece θυμός audit. Eodem modo Senecam secuudum Posidonium De
ira II 21 de animo regendo et ira, quae et ipsa θυμῷ consimilis est,
recte vertenda ac tractanda praecepta dare constat. Neque opus est
amplius comprobare omnia illa Quintiliani praecepta ei psychologiae
optime vel soli respondere, quam Posidonius atque media Stoa contra
veterem professus est. Sed eadem Platonis et Peripati communis erat.
Quare Quintiliani et Ps.·Plutarchi opiniones congruentes magnam
partem mediae Stoae vindicandas esse, ut est verisimile, ita minime pro
certo contendi potest. At quia in tanta rerum similitudine nonnulla
argumenta, tractatio, verba minime congruunt, eos scriptores neque
alterum ex altero neque ambo ex uno eodemque auctore pen-
dere, sed‘ tantummodo rerum partem utriusque in eandem vel
in similes pilosophias revocandam 6666 certum equidem habeo,
Sequitur de Quintiliano, ut quae praebet, pleraque Stoico auctori at-
tribuamus, qui aliquo modo cum media Stoa coniunctus in educandi
opinionibus saepe Chrysippi doctrinam secutus erat, de Ps.-Plutarcho
item, ut quae sine dubio Stoica habet, maxima ex parte in mediam
Stoam revocemus vel potius ex illa fluxisse putemus; quae apud
utrumque Chrysippo danda videntur, ea certo sunt, quae ibi quoque de
vetere Stoa translata valebant.

Si Chrysippi quaestio ita diiudicatur, non difficile est intellegere
Ps.-Plutarchi libello nonnulla inesse, quorum origo prima apud illum
quaerenda est. Nam ut nobis probatum est illius librum ipsum Ps.-
Plutarchi fontem non fuisse, ita quam multa aut pauca per aliorum
scripta in hunc scriptorem illinc fluxerint, definire nemo potest. Atque
ita Dyroffii argumentum sane haud spernendum explicari possit, quo
Sotadis, Theocriti (11 A—C), Eurydices (14 B) exempla ob temporum

