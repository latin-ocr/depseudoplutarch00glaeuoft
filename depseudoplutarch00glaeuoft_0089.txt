‚37-

quam rectius Platonis epitomen Galenus appellare mavult: ὁ Ποσειδώ-
νιος . . . μέμφεται (Χρυσίππου) μετὰ τοῦ θαυμάζειν, ὅσα Πλάτων εἶπεν ’ὑπὲρ
τῆς τῶν παίδων ἔτι τε κυουμένων ἒν τῇ μήτρᾳ διαπλάσεως, ἄποκυηῦέντων
τε τροφῆς καὶ παιδείας καὶ γέγραφεν οἷον ἐπιτομήν τινα κατὰ τὸ πρῶτον
αὐτοῦ περὶ παθῶν σύγγραμμα τῶν ὑπὸ Πλάτωνος εἰρημένων, ὡς χρὴ
τρέφεσθαι καὶ παιδεύεσθαι τοὺς παῖδας ὑπὲρ τοῦ τὸ παθητικόν τε καὶ ἄλογον
τῆς ψυχῆς σύμμετρον ἀποφαίνεσθαι ταῖς κινήσεσι καὶ τοῖς τοῦ λόγου προστάγ-
μασιν εὗπειθές κ. τ. λ. Quibus ex verbis facile est tractatus illius lineas
fingere: parentum, corporum, generationis, feminarum praegnantium
curam habuit, qui ex coporis elementis animum hominis affici censeret.
Deinde corporis formationem, nutritionem, educationem primam tractavit.
Maximum est, quod affectuum ac libidinum culturam instituit. Nam in
libris περὶ παθῶν scriptis eas res ita nempe disseruit, ut omnem edu-
cationem tamquam sub illum conspectum poneret3 quare eum insti-
tutionem mentis, eruditionem, litterarum ac scientiarum doctrinam hoc
libro omisisse veiisimile est, quod solis moribus rectoque animi statui
operam dedit. Itaque quae apud Senecam De ira II 19—21 supra
Pohlenzio praeeunte Posidonio dedimus, optime illi libro respondere
perspicuum est: ubique affectus, ira = θυμός, cupiditates reguntur-ac
sanantur. Non satis praedicari potest, quantopere ea re totius edu-
rationis notio mutata sit. Nobis quidem educationem psychologia
et diligentissima animi observatione niti consentaneum videtur.
Posidonium autem primum in Stoa, Platone et Peripato ducibus
usum, ex eo conspectu educationem tractasse constat. Cui non
solum opiniones de educandi ratione traditae atque in Stoa communes
mutandae erant, sed multa ac nova addita sunt, quae antea negle-
gebantur, quod a Stoicorum animi humani notione aliena erant. Tunc
demum educandi ars esse poterat, quae summam diligentiam atque
experientiam desideraret. Ubi vera animi natura perspecta eiusque
facultates notae sunt, consuetudinem, imitationem, exempla hominum,
facilitatem puerorum formandorum, inclinationum natura insitarum
curam multo pluris fieri intellegimus, quod irrationales animi facultates
respiciunt. Nam interest inter animum et ingenium (θυμός et νοῦς);
hoc ratione, docendo, discendo eruditur, ille totus consuetudine ac
vivendi genere formatur. Atque animi conformatio maior vel certe
prior educationis pars est, quia ingenium inde pendet. Quid eiusmodi
in vetere Stoa? Nihil vel potius singula quaedam, quae non reliquae
doctrinae, sed communibus hominum opinionibus responderent. Quare
si posteris temporibus educationis speciem invenimus, quae psycho—

. logia ea nitatur, quam nos quoque fere habemus, dummodo cum arte

instituta atque exculta sit, aut e Posidonii auctoritate aliquo

