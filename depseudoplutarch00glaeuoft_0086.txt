-.. 84-

sectae principis, opiniones ac praecepta saepius adhibuisse atque lau-7
dasse minime est mirandum. Tamen cum Chrysippo minime ubique
consentit: quin etiam uno loco ei obstitit (I 3, 14 caedi vero discentis
. . minime velim). Quam sententiam Quintiliani propriam non esse e
Ps.-Plutarchi loco consimili 9 A sequitur, de quo consensu paulo post
agendum erit. Quatenus denique ille auctor eiusque imitator Quin-
tilianus Chrysippum secuti sint, iam supra, quod quidem fieri potest,
adumbratum est: praeceptum illud, quo eorum, quibuscum pueri ver—
santur, mores optimi et morum conformatio a prima aetate instituenda
exiguntur, sine dubio a Chrysippo copiosissime tractatum est et in
eundem, ubicumque apud posteros invenimus, aliquo modo iure revocatur.
Magna pars argumentorum, quibus commotus multa, quae Quin—
tilianus exhibet, fonti eius, quicumque est, attribui, huius scriptoris
et Ps.-Plutarchi consensu nititur, quem, quoniam supra apparuit,
tacitus quaestioni subieci. Nunc quae ratio inter eos intercedat, accu-
ratius inquirendum est. Atque solam rerum summam hic ponere licet,
quia pleraque in altera opusculi parte absoluta sunt. Eos locos, qui
ad illud praeceptum amplum, quod Chrysippo tamquam auctori maximo
dedimus, pertinent, per se tractandos esse consentaneum est. Qui licet
plane congruant et apud utrumque scriptorem e Chrysippi libro sicut
ex origine prima maximam partem fortasse derivandi sint, tamen illius
librum ipsum fontem non fuisse probabile est, sed auctorem quendam,
si qui est eorum communis, qui in ea re Chrysippum secutus est, ita
vero secutus est, ut rem amplificaret et mutaret. Nam curam sermonis,
quae apud Quintilianum maxima est neque a Ps.-Plutarcho praeter·
mittitur, Chrysippo attribuendam non esse e Quintiliani verbis proba-
bile visum est. Sed quae est singularum rerum inter illos differentia, ff
meo quidem iudicio communem eorum fontem conicere vetamur. Non
alienum videtur locos, quibus similitudo aliqua intercedit, componere:
Quint. Inst. or. I 1, 4 de nutricibus — Ps.-Plut. 3 D, Quint. Ι 1, 15
et 22 - Ps.-Plut. 3 E ὥσπερ γὰρ κ. τ. λ.; eadem res ab utroque pro-
batur, sed variis exemplis (Quint.: sapor et vasa, lanae, Ps.-Plut.: cera
et signum). Praeterea: I 10, 32 de nutricis carmine — Ps.-Plut.
3 F . . . μὴ τοὺς τυχόντας μύθους κ. τ. λ. ; quamquam Chrysippi carmen
ad musicam, non fabulas spectat, quare comparatio non satis convenit.
Cum chironomz'a (Quintil. I ll, 17) denique Ps.-Plut. 11 C vix com-
parari potest, ubi in corporibus exercendis εὐρυθμία expetitur. Sed
transeamus ad ea, in quibus Quintilianus et Ps.-Plutarchus consentiunt
aut de industria contra Chrysippum (Quint. I 3, 14 et Ps.-Plut. 9A
de castigando) aut ita, ut res ab illo alienas fuisse probabile sit. Quin-
tilianus I 1, 4 et 8 sermonis nutricum et servulorum curam habet,

