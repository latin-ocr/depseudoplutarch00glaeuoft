-89-

inveniri non possunt, in quibus omnibus, ut apud viros doctos constat,
Cynica philosophandi ratio plus minusve vigebat. Quam multum, ut id
unum afferam, inter Ps.-Plutarchum, qui (8 E—F) pauperibus, quod
cultioris eruditionis expertes sint, ut τὴν τύχην αἰτιάσθωσαν suadeat ¹),
et Teletem interest, qui (Tel. rel. p. 34 Hense) paupertatem philosophiae
studio non obstare, sed prodesse demonstret! Quae res non solum ad
scriptoris animum pertinent, sed etiam de tota eius philosophia valent.
Nusquam simplex ac tenue vivendi genus, austeram virtutem, rerum
hominumque contemptricem laudat, ‘nusquam divitias, luxuriam, ava-
ritiam impugnat, nusquam de universa morum pravitate et hominum
stultitia queritur. Nam quodsi adulescentium vitia ac libidines immo-
deratas reprehendit vel omnia bona eruditione praeposita contemnit,
profecto opus non est Stoicam, nedum Cynicam virtutem suspicari3
non solum philosophorum, sed etiam poetarum tales res communes
sunt. Ut apud eum veram vitiorum castigationem deesse cognoscaS‚
compares quaeso Senecae vel Iuvenalis orationes Philippicas, ut eo
verbo utar. Praeterea animadvertendum est vocem „popularis“, quam
usurpamus, varia significare: Ps.-P1utarchi cogitationes ita appellari
possunt, quod communibus ac vulgaribus notionibus similes sunt, illi
autem, de quibus quaestio est, philosophi, ut multitudinis gustum
duriorem delectarent, asperrima quaeque et paradoxa adamabant et
mores omni doctrinae subtilitate neglecta eo magis curiosos et in
plebe efficaces reddebant. Accedit denique argumentum grave, quod
etiam in vetere Stoa valere videtur: Ps.-Plutarchus ne uno quidem
verbo feminarum educationem commemorat. Nam omnes Stoici mulieres
e philosophia non removerunt, immo feminarum et virorum virtutem2)
ideoque etiam educationem eandem esse debere confirmabant3). Praecipue
autem philosophia popularis hanc opinionem defendit: habemus testi-
monium Musonii tractatum Εἰ παραπλησίως παιδευτέον τὰς θυγατέρας

¹) Quare, si Dyroffius (p. 293 adn. 3) scriptorem in Chrysippi libri titulo ante
παίδων 1 A ἐλευθέρων inseruisse putat, et libelli et scriptoris naturam negleglit.
cuins opiniones semper sibi constant: ubique solos ingenuos, etiam divites homines
respicit et ipse supra vulgus elatus est (cf. 6 Β τοῖς συρφετώδεσιν ὄχλοις). Quatenus
in ea superbitate aliorum philosophorum animum nobilem arduumque imitatus sit,
difficile dictu est (cf. Pythag. Stob. Ecl. IV 209, 16 Η; Plat. Pol. 431 C). Illud ἐλευ-
θέρων igitur ad totius libelli naturam quadrat, quae verae Stoicorum rationi non
convenit, nedum, quae Cynicis proxima sit.

2) Clemens Al. Paed. Ι 4 τὴν αὐτὴν ἀρετὴν ἀνδρὸς καὶ γυναικὸς εἶναι.

³) Cf. Wendland, Quaest. Muson. p. 23 adn. 13 Dyroffius, Eth. d. a. Stoa
p. 311 qui laudat Cleanthis librum' Περὶ τοῦ ὅτι ἡ αὐτ-ὴ ἀρετὴ καὶ ἀνδρὸς καὶ
γυναικός, quem contra Peripatum scriptum esse censet.

