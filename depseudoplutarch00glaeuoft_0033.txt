-31-

qui circa pueros suut, curam summam habuisse (Dyroffius l. l. p. 246
et passim). 'Eandem curam omnium Stoicorum fuisse facile demon-
stratu est nec multum hic refert, utrum e Chrysippi libro vel opinione
ceteri pendeant necne3 cf. Senecam¹) De ira Π 21, 9, quem Posidonii
doctrinam hoc loco sequi supra probatum est: pertinebit ad rem prae-
ceptores paedayoyosque pueris placidos dari. prooeimis adplicatur omn-e
quod tenerum est et in eorum similitudinem crescit, nutricum et pae-
dayoyorum retulere mox in adulescentiam mores.

De parentum moribus perversis et malorum hominum usu, a
quibus infantes inde a prima aetate vitiis imbuuntur, posteris anti-
quitatis temporibus saepius querelae audiebantur atque in popularis
quae vocatur philosophiae libris tritae erant. Stoicum colorem plerumque
facile sentimus. Quintilianus scribit Inst. or. I 2, 6—8 utinam liberorum
nostrorum mores non ipsi perderemus! invehi-turque in delicias, mollem
educationem, luxuriam, impudicitiam; Tacitus similia exhibet Dial. de
or. 28: pueri pristinis temporibus educabantur ab hominibus probatis
spectatisque moribus,· coram qua (sc. subole) neque dicere fas erat, quod
turpe dictu, neque facere, quod inhonestum factu videretur, ib. 29: at
nunc natus infans deleyatur Graeculae alicui ancillae, cui adiunyitur . . .
ea: . . . servis plerumque vilissimus . . . horum fabulis et erroribus virides
statim et teneri animi imbuuntur . . . quin etiam ipsi parentes . . . adsue-
faciunt lasciviae et dicacitati, per quae paulatim impudentia inrepit.
Nec minus acriter Iuvenalis patrum exempla mala vituperat3 tota satira
14 in ea re versatur, conferantur v. 32 vitiorum exempla domestica,
v. 39 quoniam dociles imitandis turpibus ac pravis omnes sumus, v. 47
maxima debetur puero reverentia. Sequentes versus perspicuum cum
Ps.—Plutarcho consensum praebent: 54 corripies nimirum et cczstiyabis
acerbo 1 clamore . . . unde tibi frontem libertatemque parentis, Ι cum facias
peiora senex? et Ps.-Plut. 14A ὡς οἵτινες τοῖς ἁμαρτάνουσιν υἱοῖς ε’πι-
τιμῶντες τοῖς αὐτοῖς ἁμαρτήμασι περιπίπτουσιν, ἐπὶ τῷ ἐκείνων ὀνόματι
λανθάνουσιν ἑαυτῶν κατήγοροι γιγνόμενοι, τὸ δ’ ὅλον φαύλως ζῶντες οὐδὲ
τοῖς δούλοις παρρησίαν ἄγουσιν ἐπιτιμᾶν, μή τί γε τοῖς υἱοῖς ²). Quibus
exemplis “satis probatum esse puto apud omnium temporum Stoicos
illam curam, de qua quaestio est, valuisse. Tamen non difficile est
comprobare de hac re inter veterem ac mediam Stoam interfuisse, in
vitiorum origine iudicanda dico. Quae erat Chrysippi psychologia, qui

¹) Idem saepissime de exemplorum vi atque hominum usu aut pernicioso aut
profuturo agit, cf. e. g. Ep. 6, 5; 83, 13; 11, 8-10; 123, 6, al.

²) cf. praeterea Iuven. 14, 10 sq„ Quintil. Inst. or. I 2, 8, Plut. div. cup.
c. 7, De aud. poet. 36D (. . . ὧν ἤκουε τῆς ιιητρὸς ἀεὶ καὶ τίτθης καὶ νὴ Δία τοῦ
πατρὸς καὶ τοῦ παιδαγωγοῦ . . .).

