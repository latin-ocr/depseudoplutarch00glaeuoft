„50—

670 collata atque luculente explanata sunt1). Quae ratio inter artes
liberales vel eruditionem communem et philosophiam fuerit, ille 'vir
doctus ita fere exponit: inde a Platone inter eruditionem vulgarem,
quae utilia docendo vitae necessitates respicit, et philosophiae studium
contentio erat. N on deerant, qui illum secuti vulgarem institutionem
plane aspernarentur: Cynici, vetus Stoa, Epicurus, Sceptici in ea re
consentiunt. Contra alii mediam tenuerunt viam ita, ut philosophiam
reliquis scientiis, artibus, toti eruditioni tamquam caput finemque
praeficerent easque probarent, quatenus ad summum studium, philo-
sophiam animum praeparant (προπαιδεύειν). Ita primus Isocrates Περὶ
ἀντιδόσ. 261 sq. (γυμνασίαν τῆς ψυχῆς καὶ παρασκευὴν τῆς φιλοσοφίας),
deinde praeter alios praecipue Posidonius ac media Stoa censuerunt2).
Quam postea complures philosophi secuti sunt, ut Seneca et Philo.
Conferatur Senecae sententia, Ep. 88, 1 liberalia studia haetenus utilia,
si praeparant inqenium, non detinent... . rudimenta sunt nostra,
non opera . . . non discere debemus ista, sed didicisse. Hanc eandem
fere Ps.-Plutarchi opinionem esse facile probatur: nam puerum μήτε
ἀνήκοον μήτε ἀθέατον esse iubet studiorum liberalium, τὴν δὲ φιλοσοφίαν
πρεσβεύειν. Quid illa studia prosint, non explicat, sed sine dubio eius
quoque sententia ad philosophiae institutionem praeparandam valent
(ef. δεῖ τῆς ἄλλης παιδείας ὥσπερ κεφάλαιον ποιεῖν τὴν φιλοσοφίαν). Quam
ob rem Bionis dictum, quod ad rem illustrandam adhibet, non quadrat,
quippe quod ex eius sententia sit, qui studia liberalia plane aspernatur
et ad philosophiam etiam sine illis perveniri posse censet 3). Concludere
licet illud dictum vulgare ac facetum a scriptore undelibet temere
insertum esse4). Si denique Ps.-Plutarchi opinionis auctorem quaerimus,
eum Stoicorum sententias sequi per se verisimile videtur, cum, quae
sequuntur, adicienda sint3 tamen ——— id quod facillime concluseris —
eius iudicium mediae Stoae pro certo attribui non potest. Nam ctiam
Chrysippus contra Zenonem, qui Cynica ratione τὴν ἐγκύκλιον παιδείαν
ἄχρηστον esse confirmavit (Diog. Laert. VII 32), ita censuit: εὐχρηστεῖν
δὲ καὶ τὰ ἐγκύκλια μαθήματα. Consimile autem Aristotelis iudicium est,
quod exstat Diog. L. V 31 εὔχρηστα δὲ καὶ τὰ ἐγκύκλια μαθήματα πρὸς

1) Accedunt eiusdem additamenta Fleck. Jahrb. Suppl. XIX, 2, p. 418 adn. l
et XVIII, p. 315.

2) Nord. 1. l. p. 671 adn. 33 addi possunt Academicorum dicta apud Stob.
Ecl. II c. XXXI, 27 Crantoris, 28 Arcesilai, 111 Xenocrati&

3) Quod dictum a Stobaeo Aristoni, a Diogene L. (ΙΙ 29) Aristippo datur
(cf. Norden. Ι. l. et Hense, Telet. reliqu. p. LXVII). Sine dubio tali opinioni aptum
est, qualis erat Cynicorum veterisve Stoae.

4) Altera imago, qua scriptor utitur, simili cuidam respondet, quae viam ac
deverticula depingit (v. Norden l. l. p. 671 et Jahrb. S. XVIII, p. 315).

