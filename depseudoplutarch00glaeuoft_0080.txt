-78-

nobis essent reformanda, mutanda, omittenda, adicienda, ut plane aliud
opus existeret neque, quidnam in Ps.-Plutarchi libello revera illi philo-
sopho attribui posset, intellegeretur. At Dyroffius in forma quoque
Chrysippi vestigia apparere censuit. Scriptor enim poetarum, praecipue
Euripidis locos inserit, quam illius consuetudinem fuisse constat (cf.
Galen. de Hipp. et Pl. d. p. 2951< πλῆθος ἐπῶν παραγράφων ἒξ ἁπάν-
των τῶν ποιητῶν ἐκλέγων). Sed tale tractandi genus non Chrysippi ne-
que cuiuslibet alterius scriptoris (ut e. g. Posidonii, cf. Galen. l. 1.
p. 399 ῥήσεις τε ποιητικὰς παρατίθεται καὶ ἱστορίας παλαιῶν πράξεων

μαρτυρούσας οἷς λέγει) proprium est, sed apud multos antiquos scriptores “

111 tractationibus ethicis valet. Ita Ps.-Plutarchus sive eos locos ipse
addidit, sive ex fonte transtulit, exempla ubique invenire potuit. Deinde
genus dicendi commemorabile est, quod multa vocabula rara atque
inusitata habet, quae Wyttenbachius collegit (Anim. p. 22). Talem
verborum inauditorum usum et formae neglegentiam, quam item facile
interdum in Ps.-Plutarchi libello cognoscimus, Chrysippo bene convenire.
Quod argumentum, ut ceteris rebus consentientibus probabile est, ita
solum nullius fere momenti est, cum subvagum sit3 de scriptore sane
indicat, sed hoc rectius concluditur illum litterarum cultiorum elegan-
terque scribendi imperitum fuisse. Nam formae neglegentia praecipue
in manca rerum dispositione et explicatione inepta sita est, quas
Chrysippo attribuere ne sit audacius. Praeterea si Ps.-Plutarchi libellus
Chrysippi opus excerptum inque breve contractum est, quomodo illius
dicendi genus in hoc opusculo cognosci potest, ubi tractatio sine dubio
eius, qui excerpit, propria est?

Accedit argumentorum, quae in rebus atque cogitationibus sunt,
multitudo Iam non singula quaeque, quae supra in rebus enarrandis
tractavi, iterari hic oportet: satis sit in mentem nobis revocare nonnulla
libello inesse talia, quae a veteris Stoae doctrina atque animo plane
dissentiant, alia, quae ei attribui non possint nisi coniectando et conce-
dendo. Quid contra est, quod ipsam veterem Stoam fontem suspicari
nos cogat? Iterum dico, veterem Stoam vel Chrysippum; nam Stoica
inesse nonnulla vidimus, sed ea plerumque, quae cuiuslibet philosophi
Stoici esse possint. Non est mirandum Dyroffium tam multa comparare,
quae similitudinem aliquam —- sane nonnumquam satis exiguam ac
vagam — praebeant: id enim secundum ea, quae sibi proposuit, quae-
sivit, num haec vel illa Chrysippo dari possent, non cui potissimum
philosopho attribuenda essent. Quae omnia singillatim recensere super-
vacuum est, nonnulla ne refelli quidem possunt, quia in eis rebus
versantur, quas, cum sint vulgares atque communes, nemo av
Chrysippo abiudicabit.

