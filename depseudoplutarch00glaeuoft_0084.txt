—82—

bui posse: I 1, 4-5, praecipue verba, quae praecepti rationem conti-
nent: et natura tenacissimi sumus e. q. s, deinde 1, 8 de pueris e. q. s.
. . . de paedayoyis, I 1, 16 de moribus nutricum, fortasse et 1, 21—22.
Sed ut haec quaestio diiudicari possit, ante omnia quo modo ille phi-
losophus laudetur quidve ex verbis Quintiliani concludi possit, viden-
dum est.> Primo loco, I 1, 4, Chrysippi sententia exposita scriptor sic
pergit: et morum quidem in liis haud dubie prior ratio est, recte tamen
etiam loquantur. Nonne perspicuum est Quintilianum illius praeceptum,
qui mores, non sermonem respexerit, mutare atque non modo de edu—
catione morali, sed etiam de institutione oratoria praecipere? Quod
igitur in initio postulatur, ante omnia ne sit vitiosus sermo nutricibus,
Chrysippo non est dandum. Item aliqua cum probabilitate ne sequentes
quidem paragraphi 6 et 7, ubi in parentibus id solum exigitur: quam

plurimum esse eruditionis optaverim, quae eruditio iterum imprimis in ,

recte dicendi usu sit. Quaecumque ad institutionem oratoris futuri
tendunt, de Chrysippo non sunt derivanda3 ita in pueris quoque e‘t
paedagogis (1, 8) Qintilianus illum solo in eo sequi potest, quod mores
optimos exigit, at de suo praecipere videtur hoe amplius, ut aut sint
eruditi plane e. q. s.‚ quae verba item ad dicendi artem pertineant.
Chrysippum revera de ea institutione, quae eruditionis oratoriae sum-
mam rationem habet, nihil egisse, sed in prima aetate solam morum
formationem curavisse, quae scilicet, ut ex philosophia eius apparet, in
mente ac ratione excolenda atque in discendo sita erat, sequenti loco
magis etiam probatur: I 1, 16 melius aute-m, qui nullum tempus vacare
eura volunt, ut Chrysippus nam is, quamvis nutricibus triennium de- “
derit, tamen ab iltis quoque iarn formandam quam opti-mis institutis
mentem infantium iudicat. (17) eur autem non pertineat ad litteras
aetas, quae ad mores iarn pertinet? Iterum enim Quintilianum illius
philosophi praeceptum, quod solam sapientiam, morum perfectionem
appetat, litterarum et dicendi institutioni adaptare elucet, cum educatio
moralis et oratoris futuri eruditio inter se opponantur. Quae cum ita
sint, equidem Chrysippi praeceptum, quo parentum, nutricum, servu-
lorum, paedagogorum mores optimi exiguntur, Quintiliani tractationi
sane subesse crediderim, sed ita, ut cura nova ac maior accedat, qua

sermonis et instructionis oratoriae inde a prima aetate adhibendae ,

ratio habetur, quamquam morum cultus minime neglegitur. Quare nihil
obstat, quin Quintilianus Chrysippi librum adhibuerit, etiamsi multa
de suo vel aliunde addidit. Tamen eum ex illius libro ipsum non
hausisse fortasse opinari licet, si opus eius accuratius inspicimus rerum-
que copiam examinamus. Primo capite haec aguntur: de indole ac
facultatibus innatis oratoris futuri (1—3)‚ de sermone ac moribus nu·

