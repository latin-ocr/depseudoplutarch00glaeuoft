—88 -‘

modo eam derivare non erit alienum, aut Pythagoreorum, Platonis,
Peripateticorum ipsorum verisimilius imitationem agnoscemus,
ipsorum, quoniam ille horum imitator erat. Ita unde repetenda sint
multa in Senecae educandi opinionibus, quamquam nonnulla alia ad-
dita sunt, apparet, Maximum eius quaestionis subsidium comparatio
cogitationum ac praeceptorum, quae De ira ΙΙ 19-21 exhibentur, est.
Posidonii vel mediae Stoae apud reliquos quoque philosophos posterae ’
aetatis, praecipue eos, quos philosophiae populari attribuimus, aliqua
ratio habebatur eiusque iudicia cum veteris Stoae doctrina varie
miscebantur. Sed non praetermittendum est mediae Stoae ratione
eclectica opiniones philosophorum doctrinae severitate omissa inter
se similes factas varieque coniunctas esse. Quamobrem cogitationes,
quales mediae Stoae philosophis attribuere possumuS, magis
tempori nonnumquam, quam auctoribus certis vindicare op-
timum videtur.

Sed ut ad Ps.-Plutarchum revertamur: neminem fugere potest
eum nequaquam e Posidonii libro ipsum hausisse; non enim
philosophi placita ac praecepta eleganter-probata, luculente explanata,
cum ratione continuata praebet. Quare ita potius censuerim: Ps.-
Plutarchus Posidonio ipse nihil debet, sed ab ea philosophia stat,
quae 1110 principe Stoica ac Peripatetica atque quaevis alia
compilavit. Neque accuratius probandum esse puto scriptorem
Posidonii librum de affectibus conscriptum fontem non adhibuisse.
Nam, ut nonnulla proferam, Posidonius corporis. in matris utero forma-
tionem tractavit et Platonis Pythagoreorumque rationem secutus in
affectibus sanandis musicae vim exposuit (Galen. de H. et Pl. d.
p. 472 K); imprimis autem omnia psychologiae argumenta, quae Galenus

e Posidonii libro tam larga tradit, apud Ps.-Plutarchum desunt. Prae· ᾖ

terea nonnulla, quae supra in Chrysippi coniectura refutanda nobis
evenerunt, hic non minus valent. Ceterum quatenus Ps.-Plutarchus de
Posidonii philosophia pendeat, quaerere vanum est in rebus tam dubiis3
certe ex huius scriptoris libello de Posidonio quicquam concludere minime
licet, ubi non aliorum consensus accedit.

Paulo ante philosophiae popularis mentionem fecimus. Neque
ineptum videtur conicere Ps.-Plutarchum cum illo philosophiae genere
artius cohaerere quam cum sectae doctrina genuina, quippe quod
Stoicorum opiniones cum aliorum coniunctas popularibus notionibus
et vitae necessit-atibus accomodarit. Sed quamvis popularis Ps.-Plutarchi
quoque philosophia sit, huic coniecturae gravia impedimenta obstant.
Nam mea quidem sententia animi magis contrarii, quam huius scriptoris ι
et cuiuslibet illorum philosophorum, non dico Epicteti vel Musoni,

