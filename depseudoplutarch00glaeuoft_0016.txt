—14-

tionis sit. Haec est animi cultura, malorum remedium, fons virtutis,
magistra vitae (7 D—E). Libellus igitur recte προτρεπτικὸς λόγος,

qui ad philosophiam ducat, dici possit1). Omnia deinde illa prae·— ς
cepta, quae magna ex parte ad unum tendunt, quae philosophiam inter-
dum valde sapiunt, quae diligentem curam et experientiam educandi
optimam nonnumquam ostendunt, unde habet scriptor? Quas res ple-
rumque in ipsam philosophiam revocandas esse infra apparebit. Nam
licet nonnullae reS, de quibus quaestio est, apud scriptores artis rheto-

ricae vel in disputationibus ac declamationibus consimili modo tractatae ‘

sint: nemo est, quin oratores in thesibus, quae vocabantur, omnia fere
ea tractavisse sciat, quae philosophiae moralis sunt (cf. praec. Quintil.
Inst. or. Ι prooem, 9 sq). Atque dubium sane non est, quin e. g. Ps-Iso-
cratis cohortatio ad Demonicum missa, quod opus similis generis adhi-
bere exemplum nobis liceat, et Ps.-Plutarchi libellus multis locis con· Α
sentiant. Ex qua re nihil sequitur nisi hunc scriptorem non reconditam
ac subtilem philosophorum doctrinam exhibere — id quod nemo um-
quam contendet — sed saepius in vulgaribus cogitationibus et sententiis
omnium communibus versari: sed quis tales res, quae ubique obvias
se praebent omniumque notionibus ac sermonibus insunt, omnino ad
fontem ullum revocare voluerit pro certo? Quare id agendum esse
videtur, ut quae nimis vulgaria ac trita sint, cum ad fontes indagandos
plane inutilia sint, praetermittantur.

Ut tandem huic quaestioni finem faciam: Ps.-Plutarchi libellus
e variis fontibus congestus est, quorum indolem ut cognoscamus,
philosophorum scripta excutienda sunt. Itaque alteram huius opusculi
partem sic institui, ut, quaecumque alibi reperiuntur huius libelli rebus
similia, proferantur. Quod autem omnia, quae ad educationem moralem
vel omnino ad mores attinent, comparanda sunt, eae quoque res, quas
scriptor aut non aut aliter tractat, animadvertendae sunt. Quare id.
mihi proposui,‘ut ad singula rerum capita ea adferrem, quae non tam
verbis vel sententiis scriptoris respondeant, sed ad eandem rem pertineant.
ld enim erit efficiendum, ut singularum rerum colorem proprium et
historiam, ut eo verbo utar, enucleemus, i. e. ut apud quos scriptores
natae vel in qua philosophia ortae sint, apud quos praecipue valuerint,
a quorum denique ratione certo removendae sint, inquiramus.

¹) Neque praetermittendum est in Ps.-Plutarchi libello complures partes ita
exponi, ut in huiusmodi scriptis; de quorum indole ac rerum dispositione cf. prae·
cipue W. Gerhiiusser‚ Der Protreptikos des Posidonius (Diss. 1912), p. 34 sq. Ante
omnia huc pertinet bonorum comparatio et philosophiae laus officiorumque enumeratio
(Ps.-Plut. 5 0—6 A, 8 A-B).

