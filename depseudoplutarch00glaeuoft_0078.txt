Pars ΠΙ.
De fontibus Pseudo-Plutarchi.

Ex rerum comparatione, quam altera opusculi parte, ut institu-
eram, peregi, id quod prima parte, quae erat de genere libelli, pro-
babile visum est, confirmatum atque clarius redditum est: nam praeter-
quam quod partes singulae inter se non concinnae conglutinatae esse
videntur, nunc cogitationes quoque et praecepta varia congesta esse
comprobatum est. Quare iterum commemorandum atque sequenti quae-

stioni, quae est de fontibus, tamquam iudicandi norma, ut ita dicam, ’

praemittendum est: Ps.—Plutarchi libellus ex uno fonte solo — quem dico
quodlibet opus de educatione scriptum —- derivari vix potest neque
quae insunt unius philosophiae doctrina continentur. Atque ea res ma·
gis etiam probatur, si eorum librorum, qui a scriptore, cum de edu-
cando ageret, fontes adhiberi poterant, quos quidem nos novimus,
indolem indagamus atque cum huius scriptoris opusculo, quatenus fieri
potest, comparamus. Sed quae est nostra horum scriptorum ignorantia,
quaecumque de eis tradita accipimus aut coniecturis fingere possumus,
adhibenda sunt. Atque si quis libelli alicuius naturam perscrutatur,
non ea sola, quae proferuntur a scriptore excutienda sunt —id quod
de hoc libello altera parte factum est —- sed etiam, quae desunt,
nonnumquam non minoris momenti sunt: cum enim de quolibet alio
libro, num fons fuerit, quaerimus, quae in illo inerant vel infuisse
comprobari potest, eadem, dummodo ne sint res parvae aut ea, quae
cur omissa vel mutata sint, causa intellegitur, altero quoque libro
praeberi exspectandum est.

Iam in altera parte, ubi cui philosophiae res singulae facillime
attribui possent, quaerebatur, quaestio per se latior in angustius pau-
latim restricta est: utrum Stoica an Peripatetica sint, quae Ps.-Plutar-
chus exhibet, et si Stoica, utrum veteris an recentioris Stoae. Nunc
quoniam singula quaeque aut his aut illis aut ambobus distributa sunt,
nonnulla pro certo, alia aliqua cum probabilitate, de utriusque scholae
philosophis quaestio est, non scilicet — si, quae adhuc evenerunt,

