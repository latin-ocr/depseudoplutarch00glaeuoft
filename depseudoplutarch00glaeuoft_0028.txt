’ W!

„26-

cognitione 'proficiscuntum virtus igitur sola doctrina efficitur. Num igitur
quis in vetere Stoa virtutes quaerere potest, quae ex ratione ac sa-
pientia nihil habent, sed sola consuetudine constant? Verbis Ohrisippi,
quae supra attuli, nihil aliud nisi mores hominum apud alios alios
consuetudine fieri indicatur, sed minime virtus (ἀρετή) ex ἔθει derivatur.
Contra mediae Stoae doctrina Platonis Aristotelisque imitationem prae
se fert; in eos auctores tota eim, praecipue Posidonii‚¹) psychologia
revocanda est. Consuetudinis (ἐθισμοῦ) igitur momentum apud Peripate-
ticos eosque, qui eos secuti sunt, maximum fuisse concludi potest. Quod
in educando plurimum valet: ante institutionem, priusquam ratio in -
pueris perfecta est, virtutes consuetudine efficiuntur (Aristot. Pol. 1336 a
18 πάντα γὰρ ὅσα δυνατὸν ἐθίζειν, εὐθὺς ἀρχομένῳ βέλτιον μὲν ἐθίζειν, ἐκ
προσαγωγῆς δ’ ἐθίζειν, 1337 a 18 δεῖ. . . προεθίζεσθαι). Neque denique
desunt alia, quae in hoc PS.-Plutarchi capite doctrinam Peripateticam
redoleant: cf. Arium Didym. l. 1. ὧν γὰρ ἐκ φύσεως ἀρχὰς ἔχομεν καὶ
σπέρματα, τούτων τὰς τελειότητας περιποιεῖσθαι τοῖς ἔθεσι καὶ ταῖς ὀρθαῖς
ἀγωγαῖς (cf. ibid. 118, 5 et Aristot. Eth. Nic. 1103 a 24 τελειοῦσθαι δὲ
- τὰς ἀρετὰς - διὰ τοῦ ἔθους) et Ps.—Plut. 2 A ἀρχαί-ἀκρότητες. Ad·
iniamus nunc locum sane non magni momenti, Diog. Laert. V 1, 18:
Aristoteles τριῶν ἔφη δεῖν παιδείᾳ· φύσεως, μαθήσεως, ἀσκήσεως. Accedit
locus, qui postea iterum erit tangendus, tamen hic quoque, si aliis
argumentis adicitur, valet. Scriptor 2 O Pythagoram, Socratem, Pla-
tonem valde admiratur, quod omnes virtutis absolutae condiciones eis
acciderunt: εὐδαίμων μὲν οὗν καὶ θεοφιλής, εἴ τῳ ταῦτα πάντα θεῶν τις
ἀπέδωκεν. Non igitur omnes homines natura ad perfectionem pervenire
possunt3 sunt, quibus deorum benevolentia egregia quaedam indoles
data sit. Talem opinionem, qua naturae praestantia ex deorum voluntate
pendet, iam Aristoteles expressit Eth. Nic. 1179 b 20 τὸ μὲν οὖν τῆς
φύσεως δῆλον, ὅτι οὐκ ἐφ’ ἡμῖν ὑπάρχει, ἀλλὰ διά τινας θείας αἰτίας τοῖς
ὡς ἀληθῶς εὐτυχέσιν ὑπάρχει. 2) Apud posteros vero Peripateticos eam
plus valuisse constat³): Eth. Eud. 1224 a 23 praeter condiciones φύσιν,
μάθησιν, ἄσκησιν additur ἐπιπνοίᾳ δαιμονίου τινὸς . . . ἢ διὰ τὴν τύχην·
πολλάκις γὰρ ταύτόν φασιν εἶναι τὴν εὐδαιμονίαν καὶ τὴν εὐτυχίαν.

Sed quamvis multa in Peripateticos nos revocent, audiatur et
altera pars! Quae scriptor hoc capite tractat, nonnullis Chrysippi verbis ,

²) cf. Galen. De Hipp. et Pl. d. 466 K. τῶν μέν γὰρ ἀλόγων τῆς ψυχῆς με··
ρῶν ἀνάγκη καὶ τὰς ἀρετὰς <ἀλόγους> εἶναι, τοῦ λογιστικοῦ δὲ μόνον λογιστικὴν
u. τ. λ.

²) Simile est Platonis illud θείᾳ μοίρᾳ.

³) v. Zeller, Philos. d. Griech. v. ΙΙ 2 2 p. 7043 Arist. Eth. Eud. VIII 2,
p. 1246b 37, Magna Mor. II 8.

