—51—

ἀρετῆς ‹ivai-mmm idem in educatione tractanda magnam earum curam
habet. Quod item Chrysippum fecisse exspectamus, ut, quatenus illa
studia εὔχρηστα essent, demonstraret. Cuius quaestionis cum PS.-Plutarchus
mentionem non faciat neque omnino·quicquam accuratius de artium
liberalium ratione disserat dictumque opinioni suae alienum inserat,
eum non unius ·auctoris philosophi tractationem secutum esse, sed
tantummodo suae opinionis argumenta congessisse crediderim, praesertim
cum illa res apud philosophos eosque praecipue, qui populares vocantur,
trita fuisse videatur.

Transeamus ad philosophiam. Quidnam sonat Ps.-Plutarchi
φιλοσοφίαῖ Nihil aliud est, ut e sequentibus eius verbis elucet, quam
virtus in recte agendo posita: nihil de cognitione, scientiis, sapientia;
soli mores valent. Iam dudum a viris doctis cognitum est1) talem
philosophiae notionem, quae solos mores respicit, posteriori philosophiae
Graecae aetati attribuendam esse. In philosophiae opere describendo
scriptor officia enumerat, quae sunt hominis erga eos', quibus utitur:
quae Stoicorum doctrinae, qua τὰ καθήκοντα tractantur, maxime
respondent. Quare quaerendum mihi esse videtur, num quae eius sectae
vestigia certa Ps.-Plutarchi verbis indicentur. Stoicorum de officiis
doctrinam copiose explanavit Praechter, Hierokles der Stoiker, p. 40,
ubi locos complures congessit. Quomodo officia distribuantur apud
varios auctores, illustrare liceat eorum, erga quos praestanda sunt,
nominibus breviter enarrandis: Musonius ep. 8 (Epist. Gr. Herch.
p. 403, 6) ἐπιμελεῖται . . ἑαυτοῦ, πατρίδος, πατρός, ἀδελφῶν, φίλων,
πάντων; Epictet. Diss. Π 17, 31 πρὸς θεούς, γονεῖς, ἀδελφούς, πατρίδα,
ξένους; DiO, or. 69, 2 ἑαυτῶν προίστασθαι . . οἷκον οἰκῆσαι . . ἄρξαι
πόλεως . . φίλοις . . συγγενέσι . . γονέων . . θεός; Diog. L. VII ‘108
γονεῖς, ἀδελφούς, πατρίδα, φίλοις, συγγενῶν; idem VII 120 similiter addita

¹) Cf. Zeller, Gesch. d Phil. ΙΙΙ 1³ p. 7333 Wendland, Quaest. Muson.
passim; Schuetzius, Juvenal. eth. p. 7. Hanc philosophiae aestimationem, qua se-
cundum usum et utilitatem iudicatur eaque sola probantur, quae in agendo prosunt,
ut illis temporibus viguit, quibus philosophi cognoscendi et cogitandi studio paene
amisso vitae necessitatibus se accomodabant, ita iam antea apud eos valuisse
constat, qui eius magnitudinis inscii erant. Ita Isocratis iudicium simile cst:
11. ἀντ-ιδ. 285 . . ἐξ ὧν καὶ τὸν ἴδιον οἷκον καὶ τὰ κοινὰ τὰ τῆς πόλεως καλῶς
ὀιοικήσουσιν, ὦνπερ ἕνεκα καὶ πονητέον καὶ φιλοσοφητέον καὶ πάντα πρακτέον
ἐστίν; qua re neglecta adulescentes solent ἐν πότοις καὶ συνουσίαις καὶ ῥᾳθυμίαις
καὶ παιδιαῖς τὴν ἡλικίαν διάγειν ἀμελήσαντες τοῦ σπουδάζειν, ὅπως ἔσονται
βελτίους. Eadem fere etiam Xenophontis philosophiae notio erat. Neque praeter-
mittendum est Ps.-Plutarchi sententiam iisdem fere rebus definiri: philosophia
studium virtutis, quae est vitae optime instituendae ratio, remedium vitiorum,
potentiae ac prudentiae subsidium est.

4*

