-36-

rationem optime Chrysippo fonti convenire confirmavit. Quae exempla,
cum posteriore quarti a. Chr. n. saeculi parte contineantur, a Chrysippo
afferri potuisse nemo negabit. Accedit, quod a PS.-Plutarcho tam copiose
enarrantur, ut Dyroffii coniectura probabilissima hac una causa fiat.
Sed quaerere nobis licet: quid in illis exemplis Chrysippi vel omnino
Stoae rationem indicat? Meo quidem iudicio, si quid ex eis concludere ¹
licet, sola auctoris aetas aliquatenus definiri potest; ceterum cuilibet
scriptori attribui possunt1). Equidem tales res, praecipue Theocriti fa-
bulam, vulgares et in praeceptis comprobandis ineptas esse crediderim
neque satis convenire tractationi vere philosophae, certe maximo illo
et doctissimo philosopho indignas esse2). Licet sane de hac re iudicium
arbitrio atque sensu uniuscuiusque proprio nitatur3 tales res in philo-
sophia subineptas esse omnibus concedendum est. Nam qua alia causa·
adductus, quam ut praeceptorum rationem ita probaret, Chrysippus eas
fabulas narraverit, intellegi non potest. Quam ob rem equidem ea
exempla a Chrysippo removenda et cuilibet scriptori eiusdem fere aetatis
danda esse putarim3 sed si quis Chrysippo dat, aliunde Ps.-Plutarchus
ea hausisse potest neque illius librum ipsum ‚fontem fuisse pro certo
concludi oportet. De Eurydices exemplo, quo Dyroffii coniectura multo
minus quam reliquis duobus nititur, paulo post agetur. Fieri tandem
potest, ut Chrysippi quaestionem finiamus: quas cogitationes Ps.-Plu·
tarchi Stoicis dare possumus, mediae nonnumquam Stoae colorem ex-
hibent. Quae quam multa in singulis rebus cum Chrysippo communia
habuerit, non semper pro certo diiudicari potest neque multum ad rem
pertinet, quia Ps.-Plutarchum Chrysippo ipsum nil debere ex eo
verisimile redditur, quod in tota eruditionis institutione et educandi
notione discrepant.

Quoniam tam saepe mediam Stoam iactamus, de ea quoque
nunc accuratius inquirendum est. Panaetium aut Posidonium aut
quemquam Stoicorum, qui post Chrysippum erant, de educatione scripsisse
non traditum est. Tamen ante omnes Posidonium de ea re nonnulla
protulisse facile probatur. Galeni enim testimonio (De Hipp. et Pl. d.
ps 466 K) in libro περὶ παθῶν primo educandi institutionem composuit,

¹) Immo fortasse Schickius recte censet, qui p. 42 adn. 76 haec scribit „Dy-
roff . . . findet es auffallend, dass PS.-Plut. unter seinen historischen Beispielen mehr-
fach sonst Unbekanntes bringt. Das reiche Belegmaterial, das der Peripatos iiber-all
sammelte, wird ihm auch fiir die Erziehungslehre zu Gebot gestanden haben.“ Neque
profecto quid obstet, intellego, quin illa exempla aut a Peripatetico quodam philo-
sopho aut a Chrysippi sectatore memoriae tradi potuerint.

2) Of. Schickium p. 41 adn. 75, qui hanc partem ut alias partes fusiores
(2 D-3 B, 40—F, 12 D— F, 13 F) a Chrysippo removet.

