—12—

antur. Si igitur conceditur libellum e variis fontibus conglomeratum
esse, qua deinde via progrediendum sit, apparet: singulae res secer-

nendae, cum aliorum cogitationibus similibus conferendae, in auctores, ’

sicubi aliqua probabilitate fieri potest, revocandae sunt. Sed ubi fontes
illos quaeramus? Magna profecto difficultas hic nobis oritur, qua ad-
ductus Wyttenbachius non satis recte de libello iudicasse mihi videtur.
Audias enim quaeso, quos ille vir doctus fontes nobis praebeat: (Ani-
madv. p. 13) praecepta huius libelli continentur locis communibus, sen-
tentiis tralaticiis, sive levi ac mediocri paucorum et frequentissimorum
auctorum lectione, sive ex quotidianae vitae sermone susceptis. Neque
gravissimum in ea re argumentum situm esse negari potest: sed ad
scriptorem magis pertinet, quam ad reS. At si Wyttenbachius omnibus
modis recte censuit, quaestio, quam proposuimus, fontium indagationem
dico, supervacuanea atque irrita est. Quis enim fontes philosophiae
quaeret in eo, qui sententias vulgares et flosculos rhetoricos decantat?
Sine dubio illud iudicium ante omnia aut probandum aut refellendum
est: si verum est, de libello iam nihil amplius inquiri potest, sin falsum,
in philosophia rerum origo quaeri potest. Wyttenbachius de scriptore
ita coniecit: (An. p. 29) . . . discipulus plenus prioris mayistri (i. e.
rhetoris) praecepti-5, novus in schola Plutar'clzi . . . problema hoc tractavit
sfuo more, id est mere rhetorice, ut de aryumento minime coynito sibi
perspectoque quasi chreiam componeret. Deinde: . . . tractatio locis com-
munibus, sententiolis, flosculis oratoriis aliunde decerptis continetur et
. . . Isocratci eoeempli ca: yenere ὑποθετικῷ et παραινετικῷ imitatio apparet.
Primum igitur quaerendum est, num hic libellus opusculum rheto-
ricum esse possit. Sed antequam quaestionem absolvimus, nonne luce
clarius est scriptorem ab omni rhetorum elegantia et rerum tractanda·
num peritia quam longissime abesse? Licet puerilis aetatis fuerit di-
scipulus, nonne eum tractationum conficiendarum normas rhetoricas eo
magis servaturum fuisse consentaneum est? Itaque ex ferma illud iudi-
cium plane non probatur. Nam facile praeterire licet aliquas formulas
dicendi, quas Wyttenbachius mori rhetorico vindicavit ut 1 A τί.. .
φέρε σκεψώμεθα, 2 D καὶ μόνα ν. τ. L, 8 Β καὶ . . . διατρίβειν, aliaS, quibus
nihil efficitur, quod tales flosculos ubique invenias neque in hoc libello
non aliae occurrunt, quae philosophorum potius dicendi genus redolent
ut l A βέλτιον δ’ ἴσως ἀπὸ . . . ἄρξασθαι, 2 Α. . . . εἰρήσθω μοι, alia. Prae-
terea cui rhetoricarum tractationum generi libellus attribui possit, non,
intellegitur. Quaestio ipsa non rhetorum more concipitur. Theonis pro-
gymnasma Περὶ τῆς τῶν νέων ἀγωγῆς (Rhet. Graec. ed. Speng. v. II 56)
multum differt, cum sola praecepta contineat, quae ad usum dicendi,
scriptores legendos imitandosque‚ stilum perpoliendum spectant. Atque

