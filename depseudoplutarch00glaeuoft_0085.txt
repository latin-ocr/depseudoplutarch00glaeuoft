-83-

tticum (4—5)‚ de eruditione parentum (6—7), de pueris et paeda-
gogis (8—9)‚ de optima institutione oratoria (lo—11), de sermone
Graeco discendo (12—14) et litterarum institutione (15—24), singula
praecepta ad legendum, scribendum, ediscendum pertinentia (25-37).·-
Omnia igitur uni, ut ita dicam, *conspectui subiecta sunt: quo modo
orator futurus a prima pueritia tractandus atque instruendus est?
Omnia in eundem finem tendunt, una atque continua sunt. Cum autem
iam primo capite oratoris illa perfecti imago, quam toto opere Quin-
tilianus appetit, quae morum atque artis perfectionem coniungit, pau-
latim depingatur, res, quam nunc tractamus, ex ea quaestione pendet,
quae huius imaginis fontem inquirit. Quae sane 1110 explicari non po·
test: id unum satis certum est Quintilianum ipsum auctorem 11011 esse,
sed aliquo modo de Stoicis penderel). verisimillimum autem est eum
primi libri capite primo, quod cum ceteris rebus cohaeret, eodem auc-
tore uti, ex quo oratoris sui imaginem hausit; nam et reliqua libri
primi capita, quatenus huc pertinent — de rerum grammaticarum et
artis oratoriae elementorum fontibus hic quaestionem non esse con-
sentaneum est — eodem tendunt eiusdemque animi sunt. Quem auc-
torem Chrysippum esse non posse declarare non oportet: relinquitur,
ut Quintilianum aut illius librum praeter alios adhibuisse aut Chrysippi
verba ex illo fonte derivasse existimemus, quo ceteroquin utitur. Illud
cum minus probabile videatur secundum ea, quae supra exposuimus,
quoniam, quae aliquo modo Chrysippi libro attribui possunt, proprio
quodam modo mutata et novae rei adaptata sunt, hoc reliquum est.
Quod magis fortasse alio loco probatur: Ι 1, 15 complurium scriptorum
sententias enarrat, Pseudo-Hesiodi, Eratosthenis, deinde melius autem
qui . . . ut Chrysippus. Num credi potest scriptorem ipsum eas sen-
tentias collegisse neque e fonte suo transtulisse-⁴? Chrysippum autem
illas sententias tradidisse certe non est verisimile, quod Eratosthenes et
Aristophanes, qui commemorantur, aequales eius natu minores erant.
Eodem modo facillime explicatur eum I ll, 17 Chrysippum post So-
cratem et Platonem ita laudare: (chironomia) . . . et Chrysippo . . . non
omissa. Ut igitur quid sentiam, concludam: Quintilianus Chrysippi
librum non ipse adhibuit, sed quae illius laudat, cum ceteris rebus
e fonte suo transtulit2). Quem auctorem utpote Stoicum Chrysippi,

 

¹) Cf. Schanz,⁷Gesch. d. rom Liter. II 2 ² p. 3573 de Arnim, Leben und W.
d. Dion v. Pr. p. 913 Radermacher, Mus. Rhen. le 286.
⁴²) Ceterum rem pro certo diiudicari non posse existimo. Sed liceat Quin-

tilianus Chrysippi librum ipsius adhibuerit, certe quae illi philosopho non debeat, .

adumbravimus.

6*

