-27-...

non minus respondere videntur. De virtutis condicionibus idem ille
philosophus censuit: Alex, Aphrod. de anim. II 159 a ἡ μὲν φύσις
⁷ οὔχ ὁμοία πάντων, ἀλλ’ ἔχει διαφοράν. . ..μεγίστην δὲ ἰσχὺν ἡ φύσις ἔχει
πρὸς τὸ τοιοὺς ἢ τοιοὺς γίνεσθαι, μετὰ δὲ τὴν φύσιν τὰ ἔθη, ἒξ ὧν ἀμφοτέρων
καὶ ἡ προαίρεσις ποιὰ γίνεται, id. de fato c. 27 p. 88 ἐφ’ ἡμῖν τέ ἐστιν
ἡ τῶν ἀρετῶν κτῆσις καὶ οὐκ ἄχρηστοι . . . ἡ διὰ τῶν βελτιόνων ἐθῶν κατὰ
τοὺς νόμους ἀγωγή κ. τ. λ. Comparantur praeterea a Dyroffio Alex. de
an. 160 a διὸ πολλῶν καλῶς πρὸς ἀρετὴν πεφυκότων φαυλότερόν τινες
πεφυκότες ἀμείνους γίνονται πολλάκις τὴν ἔνδειαν τῆς φύσεως ἰασόμενοι. τῇ
παρ’ αὐτῶν ἐξουσίᾳ cum Ps.-Plut. 2 O, deinde Ps.-Plut. 3 B (ἔθη, διδα-
σκαλίαι, βίων ἀγωγαί) cum Alex. de fat. p. 88 δι’ ἀσκήσεώς τε καὶ διδα-
σκαλίας et Plut. Stoic. rep. 1043 D ἀγωγαί, ἔθη. Sed nonne perspicuum
est omnia haec iis cogitationibus inserenda esse, quas omnium fere
inde a Socraticis philosophorum communes fuisse supra apparuit? Alius
contra locus plus valet, 2 A ἀρχαί - προκοπαί- χρήσεις - ἀκρότητες1);
quae verba Stoica esse negari non potest. Neque denique quemquam
fugit pleraque huius capitis non minus Stoicis quam Peripateticis
vindicari posse; nam quae vere ac genuine Peripatetica repperimus,
magis subaudienda sunt, quam a scriptore exponuntur. Tamen si iterum
utriusque sectae naturam respicimus, id pro certo haberi potest: philo·
sophus vere Stoicus eas res nempe alio modo tractavisset. Nam ante
omnia de instituendo ac docendo (μάθησις) multo copiosius egisset, id
quod hic scriptor solo initio breviter tangit. Sed quoquo modo res se
habet: cum et Peripatetica sine dubio et Stoica, ut videtur, sentiantur,
facillimum est conicere cogitationes non utriusvis scholae genuinas, sed
mixtas esse. Quae philosophia Peripatetico-Stoica ad tempora
post mediam Stoam sita nos deducit. Veteris contra Stoae doctrinam,
praecipue Chrysippum auctorem esse cur coniciamus, ne una quidem
causa gravior est, at nonnulla magna cum probabilitate contraria sunt.

Caput 4. De nutricum, servulorum, paedogogorum
moribus

Praeceptum, quo scriptor monet, ut matres liberos ipsae nutriant
<3 C—D), etsi per se certam quandam philosophiam non sapit, tamen
quale hic legitur Stoicis fortasse vel potius populari quae vocatur
philosophiae attribuendum esse videtur. Quam sententiam pleraque,
quae alibi de eadem re invenimus, probant. Sed de ea re copiose
investigavit Schickius l. l. p. 3, ubi ad Favorini diatriben a Gellio

 

¹) Ceterum hoc verbum apud Aristotelem quoque legitur simili modo usurpatum
Eth. Nic. 1107 a 8 (Schickius 1. l. p. 40).

