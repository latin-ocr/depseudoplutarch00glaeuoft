-10-

πρὸς δὲ τοῖς εἰρημένοις χρήσιμον κ. τ. λ. pergens de librorum usu agit
idque post vivendi genera descripta? Castigandi porro rationem antea
tractandam fuisse nemo negabit, quia talia educandi subsidia nempe ’
prima aetate plurimum adhiberi solent. Praeceptum (9 B-O), quo re-
missio laborum ac studiorum otiique vices postulantur, habeat suum
locum; contra paedagogos a patribus diligenter examinandos esse eo
loco moneri voluerimus, quo de illorum institutione dictum est. Me-
moriam vero excolendam esse cur scriptor hoc loco (9 E—F) praecipiat,
causam reperire desperavi. 9 F legimus: Καὶ μέντοι καὶ τῆς αἰσχρολογίας
ἀπακτέον τοὺς υἱεῖςε qua alia re prohibendi erant? Quamquam in sequenti
capite varia coacervantur (10 A—-ll O), tamen praecepto veritatis ag-
glutinato nimis ordo turbatur. Quod caput, quo virtutes variae enu-
merantur, quartae rerum parti, quae supra nobis evenit, attribuerim.
Quaestio amatoria (11 DssF) nusquam satis apte poneretur, quia cum
ceteris rebus non cohaeret, tamen eam una cum puerorum usu atque
consuetudine cotidiana accuratius et aptiore loco explicandam fuisse
intellegimus. Deinde scriptor (12 A) adulescentium curae se dat; omnia
recte sequuntur, quamquam docendi virtutisque efficiendae instrumenta
(12 O) ad puerorum quoque aetatem pertinent. At 12D iterum ad
παῖδας relabitur, oblitus, ut videtur, se iam μειράκια tractare; quamquam
concedere oportet eum praeceptum quod sequitur — homines mali atque
imprimis adsentatores a liberis removeantur — hoc loco magis de
adulescentibus proferre velle, sicut postea explicatur (13 A—O). Prae·⁴ ¹
cepta Pythagorica alibi magis quadrent atque aliis nempe verbis indu-
cenda erant — ita fere: „Neque virorum sapientium aut poetarum dicta
ac praecepta ad virtutis studium inutilia sunt, sicut Pythagorae illa
aenigmata, quibus... edocuit etc.“ —, certe intellegi non potest, quo-
modo τοῦτο... καὶ Πυθαγόρας αἰνίγμασιν (12 D) praeceperit, cum id,
de quo hoc loco quaestio est, solo primo aenigmate illustretur. Capita
sequentia (13 A—F) revera ad adulescentiam spectant. Contra quod
patris virtutem liberis exemplum esse debere in fine libri profertur,
aegre ferimus utpote in re, quae apud pueros non minus valeat: certe
postquam filii matrimonii vinculis constricti sunt (13 F), illud prae—
ceptum subridiculum est. Educationis denique laudem et parentum cohor-
tationem iterari (14 B) sane conclusionis rationi respondet. Priusquam
autem, quae evenerunt, explicamus, adiciantur nonnulla vitia minora,
quae sunt in rebus non satis vel omnino non expositis: 2F dictum
Thessali hominis, Diogenis 5 O, comparatio 4 B οἷόσπερ ἦν ὁ Φοῖνιξ,
verba 8 Β κατὰ τὸ γεωργῶδες, alia.

Quae si omnia complectimur et rerum dispositionem supra adum-
bratam adhibemus, negari non potest scriptorem secundum illam normam,

 

