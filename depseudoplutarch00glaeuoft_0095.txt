-93-

debere magno ore declamat et quid sonet, valeat, contineat philosophia,
omittit, cum virtutem semper iactat et virtutes multas ae magnas ipse
nescit. Itaque, ut nunc apparet, mentis eruditionem, quae semper ma-
ior educationis pars erat, omisit, nequaquam quod eas res in virtute
adipiscenda supervacuas aut nocentes esse censuit — nam si ita iudi·
cavisset, omnem eruditionem ac doctrinam aspernatus esset et vitu-
perasset — sed quia non totam educationem tractat, sed eam partem
solam, quae morum conformationem et recte vivendi consuetudinem
continet. Quare id unum verisimillimum mihi quidem videtur: libello
Ps.-P1utarehi tractatus suberat, qui solam moralem educa-
tionem continebat idque ita, ut solae virtutes tractarentur, quae
minus in hominis animo, quam in vivendo et in hominum usu apparent.
Et ex iis rebus, quae insunt, et magis etiam ex iis, quae desunt, con-
cludere licet scriptorem non temere praecepta locosque collegisse et
forte vel sponte res maximas omisisse, sed eum tractatum aliquem,
euius naturam descripsi, aliis rebus aliunde petitis auxisse et varia
praecepta vel additamenta exornandi causa adiecisse itaque librum
περὶ παίδων ἀγωγῆς confecisse, qui antea de puerorum moribus ac
vivendi genere fuerat. Hanc fere originem libelli conicere cogimur,
quod aliter educationis notio tam angusta ac tenuis explicari vix po-
test. Si denique eiusmodi operis speciem in philosophorum scriptis-
quaerimus‚ nihil aliud, quod aliquantum respondeat, occurrit, quam
Theophrasti liber, quem supra laudavi, περὶ παιδείας ἢ περὶ ἀρετῶν
ἢ περὶ σωφροσύνης. Cuius ex indice si quid concludi potest, Theo-
phrastus eam partem virtutum tractavisse videtur, quae in mediocritate
vivendi et recto agendi genere sitae sunt, quippe qui eas virtutes uni
σωφροσύνῃ subiciat; altera inscriptione περὶ παιδείας indicatur eum,
quomodo illae virtutes educando effici possent, exposuisse easque Vve-
rae eruditioni convenire demonstrasse. Non igitur de omnibus virtutibus
agere instituerat neque de universa educatione quaestionem posuerat,
sed de recto, moderato, decenti vivendi genere, cui pueros educando
assuefieri oporteret. In eiusmodi opere instructionem mentis et discendi
disciplinas defuisse consentaneum est. Neque denique talis virtutis
notio eum Peripateticorum doctrina discrepat. Nam Aristotelis di-
stinctione, quam feeit inter ἀρεταὶ διανοητικαί et ἠθικαί, virtus iam
non una atque eadem est, qualis erat postea Stoicorum, sed in duas
partes paene diversas dividitur: virtutes rationales ad rationem, mentem,
cognitionem pertinent, morales, quoniam in recto animi statu sunt
(ἔξεις), sola consuetudine et educatione efficiuntur. In harum virtutum
numero, quas solas in Ethicis Nicomacheis tractavit, nonnullae sunt,
quae ad hominum societatem et convictum pertinent: ef. IV, 11 πρᾳό-

