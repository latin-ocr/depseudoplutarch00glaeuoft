—101-

vocamus, similitudines intercedere demonstrent, quippe quae magna ex
parte Peripati placitis nit-atur; ut exemplum afferam, felicitatis condi-
ciones, ἀρετή et τύχη, vel praecepta politica vitaeque publicae aestimatio
(cf. Zeller. Phil. d. Griech. III 2 p. 123). Neque denique a Plutarchi
philosophia, quae fundamentum Platonicum et additamenta Peripatetica,
Stoica, Pythagorica contineat, Ps.·Plutarchus nimis alienus est. Sed
iam supra apparuit veterum imitatione atque admiratione minus philo·
sophos quosdam vel scholas, quam tempora indicari ¹).

In Socraticorum numero praeter Platonem Xenophontem ΡΒ.-
Plutarchus permagni facere videtur. Nam 3 D, 8 D, 9 D locos eius e
Cyrupaedia et Oeconomico affert et 11 Ε in Socraticorum laudatione
post Platonem eum ponit; repetamus nunc id, quod passim supra
apparuit, scriptorem cum Xenophontis opinionibus nonnumquam plane
consentire. De Xenophontis studio paulo latius liceat evagari, ut num
ex ea re tempus indicetur, videamus. Xenophontem omnibus tempo-
ribus praecipue propter stilum et scribendi genus permagni factum esse
constat; tamen eum magnae admirationi et imitationi fuisse ante im-
perii Romani tempora comprobari non potest2). Perfectionis autem
species praestantissima apud Dionem Chrysostomum est, cf. Or. 18, 14
sq. ἡγοῦμαι .. ἀνδρὶ, πολιτικῷ καὶ μόνον τῶν παλαιῶν ἐξαρκεῖν δύνα-
σθαι. Quamquam haec Xenophontis admiratio et imitatio, quae genus
dicendi praecipue sectatur, apud Ps.-Plutarchum deest, tamen eodem
tempore, quo ille philosophus a rhetoribus tam diligenter tractabatur,
ceteroquin eum studio fuisse auctoritatemquo eius multum apud scriptores
valuisse concludi potest. Ita eundem Dionem Xenophontis scripta
philosophiae causa lectitasse atque eis opiniones suas accommodavisse
constat3) neque negari potest philosophiam eius nonnumquam, ante
omnia Socratis imaginem Xenophonteam esse. Perspicuum est Ps.-
Plutarchi Socratem eodem fere modo cogitari; neque profecto admi-
randum esset illa aetate Socratem, cui ut veteris philosophiae principi
omnes studebant, nonnumquam magis Xenophontis quam Platonis

1) Of. Senec. Ep. 64, 7 veneror inventa sapientiae irwentoresque . . . (9) susei-
piendi sunt el ritu deornm colendi. Luciani Somn. 12 ὁ δὲ Σωκράτης . . . ἀκούεις
ὡς παρὰ πάντων ᾄδεται (cf. Ps.-Plut. 2 O τῶν παρ’ ἅπασιν ᾀδομένων . . . Σω-
κράτους . . .)

²) Iucunditas et gratia eius (γλυκύτης, χάρις) semper laudantur. Sed plus

¹ r valet illa aetate: cf. Radermacher. Mus. Rhen. LII 597 adn. 1 „Xenophonschwiiv

mer gab es schon zur Zeit Ciceros (or. 32); sein Einfiuss auf die Literatur macht
, sich erst seit Dio chrysostomus bemerkbar‘3 idem apud Pauly-Wissowa Encycl. r.
VII 2, 2411, 35 s. v. Harpocration, Arrianum affert „einen echten Vertreter der
Xenophonromantik.“ ,

³) Of. Joh. Wegehaupt, De Dione Chrys. Xenophontis sectatore (1896).

