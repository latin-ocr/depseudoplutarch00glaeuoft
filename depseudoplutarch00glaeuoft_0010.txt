-8-ἡ

educationem vivendi genus, virtutes, res gestas tractatas esse non
minus constat.

Quae de virtutibus pars recte cum librorum de educatione scriptorum “·
ca parte comparari potest, qua, quoniam animus excolendus et mores
formandi sunt, virtutes enumerantur et explicantur. Eandem partem,
quod habet momentum non solum in puerorum, sed omnium moribus,
facile plus aequo amplificari atque opus solutum ipsum fieri posse
intellegimus: consimilis fit cuivis tractationi, quae est de moribus. Huius
librorum generis, quibus de puerorum educatione vel potius moribus
agitur, exemplum habemus Ps.—Isocratis Protrepticon Πρὸς Δημόνι-
κον1); scriptor enim id agit, ut amici filium ad studium virtutis impellat,
variasque virtutes sine ullo ordine profert. Varia praecepta, quae ad
vivendi condiciones et ad singulas virtutes attinent, enarrantur, omnibus
idem appetitur, ut animus ad optimum vivendi genus impellatur.

Quibus rebus expositis ad Ps.-Plutarchi libellum redeamus, Nunc
quatenus scriptor certam illam rerum dispositionem1) observet
quaerendum est, quam iterum complecti liceat: 1. γένεσις, i. e. parentem,
concubitus, cura ante partum adhibenda, 2. τροφή a. corporis formatio,
nutritio, b. animi cultus i. e. facultatum irrationalium recta consuetudo,
3. institutio vel educatio, a. corporis exercitatio, b. rationis eruditio,
litterae, scientiae, 4. virtutes variae et morum perfectio. Quam ultimam
partem non tam loci ordine quartam, quam cogitatione distinctam esse
consentaneum est: nam ceteris etiam immisceri potest. Scriptor exordium
capit de generatione: parentum condiciones continentur praecepto de
uxore in matrimonium ducenda dato (1 A—D), concubitus qualis esse
debeat, praecipitur 1 D—2 A. Deinde ut περὶ ἀγωγῆς disserat, sibi pro-
ponit (2 A): sequitur caput, quo vis educationiS, consuetudinis, laboris,
curae (2 D in. πόνου καὶ ἐπιμελείας) exponitur. Quod argumentum ei
parti, quae primam animi ac morum formationem continet, praemit-
tendum esse liquet, quia idem fere hic comprobatur quod 3 Ε εὔπλαστον
γὰρ καὶ ὑγρὸν ἡ νεότης . . . πᾶν δὲ τὸ σκληρὸν χαλεπῶς μαλάττεται κ. τ. λ.;
utrimque, quantopere animos inde a prima aetate formari necesse sit,
demonstratur. Pars igitur, quae nutritionem continet (3 C—D), non suo
loco posita esse videtur, quod post ipsam generationem inserenda erat.

 

 

1) de scriptore v. Christ-Schmid, Gesch. d. griech. Lit. 1908⁵‚ Ι p. 338.

1) Operae pretium est animadvertere armentorum curam Vergilium in 111.
libro Georgicorum eodem ordine -- prioris scilicet partis — exponere, cf. v. 51 cor-
pora praecipue matrum ἱεραί, deinde 73 sq. de masculis, post coitum 138 rursus cura
patrum cadere et succedere matrum incipit, deinde 157 post partum cura in vitulos
traducitur omni-33 hac aetate id, ad quod destinantur bestiae, exercitatione efficiendum
est dum faciles animi iuvenum, dum mobilis aetas (v. 165).

