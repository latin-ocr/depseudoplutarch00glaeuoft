-77-

tenemus —- num totius libelli auctores sint, sed quatenus singula quae· Α
dam ex eorum scriptis hausta esse possint. Tamen quae iam probata
sunt, paulum praetermittamus atque in eo philosopho, cuius libri ante
omnia ratio habenda est, Chrysippum Stoicum dico, quoniam Dy-
roffius, vir doctissimus, qui ad illustrandum Ps.-Plutarchi opusculum
plurima contulit, illum aliquo modo auctorem fuisse coniecit, quae-
stionem ita ponamus: potestne Chrysippi liber Ps.-Plutarchi
fons esse? Quia de hoc libro perpauca nobis traduntur, fingendus
paene est ita, ut, quaecumque philosophus Stoicus de ea re agere po-
tuit et debuit, investigemus. Quod si factum erit, non modo de illo,
sed etiam de quolibet alio auctore Stoico magna ex parte quaestio
una absolvetur. Etiamsi, ut dixi, de Chrysippi libro pauca scimus,
tamen quae scimus satis valent, ut Dyroffii coniecturam talem,
qualem ille vir doctus professus est, repudiemus. Cuius argumentorum
gravissima pars in 10018 est, qui apud Quintilianum Chrysippo dantur;
de quibus postea agere statui. Nunc conferamus, quae de illius libro
ceteroquin traduntur quaeque secundum eius doctrinam et animum
exspectamus. In forma libri cognoscenda Plutarchus nos adiuvat, De
Stoic. rep. 1035ss (Χρύσιππος) . . . τοῦτόν γε τὸν λόγον, ὃν ἔσχατόν φησι
δεῖν τάττεσθαι, περὶ θεῶν, ἔθει προτάττει καὶ προεκτίθησι παντὸς ἠθικοῦ
ζητήματος . οὔτε γὰρ περὶ τελῶν . . . οὔτε περὶ γάμου καὶ παιδοτροφίας . . .
φαίνεται τὸ παράπαν φθεγγόμενος, εἰ μὴ . . . προγράψειε τὸν Δία, τὴν
Εἱμαρμένην, τὴν Πρόνοιαν, τὸ συνέχεσθαι μιᾷ δυνάμει τὸν κόσμον ἕνα ὄντα
καὶ πεπερασμένον; sequuntur ipsius verba, quibus semper ordiendum
esse ait ἀπὸ τῆς κοινῆς φύσεως καὶ ἀπὸ τῆς τοῦ κόσμου διοικήσεως. Chry-
sippus igitur educationem utpote philosophiae moralis partem magnam
cum tota doctrina coniunxit: initio libri eum de mundo, deo, hominis-
natura, virtute egisse verisimile est. Nam licet Plutarchi verba invidia
aucta sint, illud quidem credere minime difficile est. Deinde ille philo-
sophus omnia praecepta nempe e Stoicorum doctrina derivavit3 quare
opus eius sine dubio multo amplius copiosiusque, multo doctius ratio-
nique aptius erat quam hic libellus ineptulus. Ex Quintiliani loco Inst.
or. 1 l, 16 (Chrysippus. . quamvis nutricibus triennium dederit..)
apparet illum annorum spatia certa praecepisse et omnino, ut suspi-
cari licet, ad certiores distinctasque normas omnia redegisse. At enim
fieri potuit, ut Ps.·Plutarchus Chrysippi librum ita excerperet, ut.
multa, ante omnia disputationes philosophiae sublimes omitteret, non-
nulla sponte mutaret insereretque: sed si ita censemus, quomodo ordo
perturbatus et res permixtae explicantur? Quem scriptorem tam inep-
tum, quem denique tam dementem habeamus, ut sine ulla causa ordinem
rationalem et tractationis contextum deperdat? Praeterea tam multa

