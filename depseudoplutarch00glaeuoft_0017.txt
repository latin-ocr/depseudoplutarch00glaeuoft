Pars II.
Rerum comparatio.

Priusquam philosophorum scripta excutimus, ex re esse videtur
scriptorum Graecorum, qui de educatione egerunt, conspectum ponere.
Qua in re quae Grassberger Gesch. d. Erz. v. II p. 8 contulit, refero
nomina breviter enarrans auctorum non tam temporis ratione, quam
in scholas discriptorum: Pythagoras, Archytas, Plato, Xenophon,
Antisthenes, Aristippus, Aristoteles, Pseudo-Arist. (v. Rose, Arist.
pseudep. p. 72, 12), Theophrastus, Hieronymus, Aristoxenus, Clearchus,
Cleomenes, Zeno, Cleanthes, Chrysippus, Lucianus, Iamblichus, Ma-
ximus Tyrius, Iohannes Chrysostomus. Praeterea Clementis Alexan·
drini Παιδαγωγός ex parte adhibendus est, quem e Stoicorum fontibus
inrigari constat1) ; iisdem sine dubio permulta attribuenda sunt, quae
Quintilianus exhibet2), ut iam satis clare postea eveniet. Fugere neminem
potest scriptores illos in‘ paucas scholas discribi: Socraticos, Peripateticos,
Stoicos, Pythagoreos et Neopythagoreos Quae cum ita sint, in cogi·
tationibus examinandis id imprimis animadvertendum est, ut harum
scholarum discrimina atque colores observentur. Scriptores, qui praeterea
comparandi sunt, quod aut ad doctrinas cognoscendas fontes sunt aut
similes res passim tractant, enumerare non tanti esse videtur. Locos
capitulatim disponam.

Caput 1. De fine educationis,

Ps.-P1utarchus in initio libelli, quem sibi proponat finem, declarat:
l A τίνι (ἀγωγῇ) χρώμενοι σπουδαῖοι τοὺς τρόπους ἂν ἀποβαῖεν (οἱ παῖδες).
Morum igitur perfectionem appetit. Adiciendi sunt deinde loci, quibus
quae praecipue educando efficienda sint, cognoscimus: 2 A εἷς τὴν

 

¹) v. P. Wendland, Quaestiones Muson„ Christ, Gesch. d. gr. L. 4. A. p. 929 adn.5.

²) v. Schanz, Gesch. d. rom. Lit. II 2² (1901), p. 357, v. Arnim, Leben u.
Werke des Dio von Pr. p. 91, Radermacher, Mus. Rhen. LIV 286.

