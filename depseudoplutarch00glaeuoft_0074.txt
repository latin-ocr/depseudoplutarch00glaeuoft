—72÷

κλοπαὶ πατρῴων χρημάτων, κύβοι, κῶμοι, πότοι, παρθένων ἔρωτες, γυν·αι-·1
κῶν οἰκοφθορίαι γαμετῶν, 5 Β praeterea κόλακες, παράσιτοι, ἑταῖραι καὶ
χαμαιτύπαι) nihil esse mihi quidem videtur, quod ulli philosophiae pro-
prium attribui debeat, ἡδονῶν quidem damnatio in omnes praeter Epi-
cureos quadrat. Scriptorum locos, imprimis philosophiam popularem,
quae vocatur, comparare facile, sed mea quidem sententia supervacua-
neum est. Ponamus igitur id, quod locis comparatis vix aliter effici

possit: vitiorum descriptionem et condemnationem Stoicum colorem ,

habere verisimile videtur, quamquam cuiuslibet philosophiae mo-
r‘alis, etiam opinionum popularium esse potest.

Quae contra scriptor 13 D--F exponit, pleniorem comparandi oc-
casionem praebere videntur. Inquirendum enim est, cui potissimum
philosophiae illa clementia et vitiorum venia conveniat, quam Ps.-
Plutarchus humanitatis nomine (ἀνθρώπινα) exigit. Si quaestionem ita
ponimus, nemo est, quin voce ἀνθρώπινα adductus Stoam primam coni-
ciat. Nam veram humanitatem in hominum mutua caritate ac benevo-
lentia sitam esse illa secta praeter ceteras declarabat; cf. e. g. Senecam
Ep. 88, 30 humanitas vetat amarum (esse) verbis, rebus, affectibus, eo-
mem se facilemque omnibus praestat. nullam alienum malum putat.
Sed num revera omnibus Stoicis talis sententia aeque apta erat? Nonne
si veteris Stoae placita genuina excutimus, quae magnam acerbitatem
prae se ferunt, talem clementiam indulgentem ac vitiis paene cedentem
ab ea alienam fuisse verisimilius est, cuius sectatores ut hominem per
se magni aestimabant, ita a vitiis quam maxime abhorrebant? Certe
si doctrinae normas severas adhibemus, quibus omnes, qui delinquunt,
stulti, abiecti, dementes sunt, clementiae ac veniae locus non est: nam
Στωικοί. . . φασὶ μηδὲ συγγνώμην ἔχειν μηδενὶ τὸν νοῦν ἔχοντα (Stob. E'cl.
IV. p. 212, 1). Licet ea severitas ne apud acerbissimum quidem doc-
trinae defensorem umquam valuerit: sed non habemus, cur Ps.-Plutarchi
opinionem veteri Stoae imputemus, si testimonia certa desunt atque
nonnulla, ne faciamus, monent. Immo facile intellegitur Stoicum philo-
sophum, si parentum erga prolem amorem ac benevolentiam postulare
voluisset, aliter tractaturum fuisse: ante omnia parentibus liberos aman-
dos esse secundum naturam ceterorum animalium exemplis adhibitis
demonstravisset, ita fere egisset, ut Plutarchus Περὶ τῆς εἷς τὰ ἔκγονα
φιλοστοργίας. Vel sic rem instituisset, ut parentum ac liberorum amore
mutuo omnem hominum societatem niti confirmaret (ut Cicero, De fin.
ΠΙ 62). Ps.-Plutarchus autem nihil eiusmodi exponit3 quaeramus igitur
clementiae eius exemplum alibi. Themistius tota oratione 32, quae
inscribitur Μετριοπαθὴς ἢ φιλότεκνος, eandem rem agit. Stoicorum de
affectibus doctrinam refellit seque Peripateticis dat *Aristotele lau-

