..90-

τοῖς υἱοῖς, cuius partes tradit Stobaeus Ecl. II p. 235 W. Ps.-Plutarchus
eam rem plane neglegit: tamen uno loco Stoicorum opinionem signi-
ficare videtur, nempe ipse nescius, quid sua verba sibi velint, Eury-
dices exemplum dico (14 B—O). Nam illam non magis quod, quam·-¹
quam erat τριβάρβαρος, tamen litteris studuit, quam quod femina eru-
ditionem appetivit, laudari perspicuum est. Quam rem Grassbergerum .
recte cognovisse puto, qui talia exempla „anerkennende Ausserungen
iiber den Bildungstrieb einzelner Frauen“ (l. l. III p. 516) appellet
et Stoicorum vel eorum, qui idem sentiebant, postulatis respondere
censeat. Verisimillimum igitur est illud exemplum Stoicorum argumentis
attribuendum esse3 sed idem, quale a scriptore praebetur, tam vulgare
atque inane esse videtur, ut certius quicquam concludi non possit.
Ceterum scriptoris in ea re silentium sane non multum refert: tamen
facile explicetur eum secundum Peripateticos eam educationis
partem neglexisse. Qui nempe omnes ita fere iudicabant ut Aristo⁶
teles Pol. 1260 a 20 ὥστε φανερόν, ὅτι ἐστὶν ἀρετὴ τῶν εἰρημένων ἁπάν-
των καὶ οὐχ ἡ αὐτὴ σωφροσύνη γυναικὸς καὶ ἀνδρός (cf. Dyroffium l. l.).
, Quoquo modo res se habet, Ps.-Plutarchus magnam verae Stoicorum
educandi rationis partem praetermisit, quam neglegere Peripateticis*
respondet. ·

Quae cum ita sint, Ps.-Plutarchum, quamquam et ipse omnem
philosophiae vim in moribus ac vivendo habet, ab illo philosophorum
genere, quod populare vocare solemus, removendum esse censeo. Sed
magis ex re esse videtur, rerum, quas profert scriptor, partes observare.
Neminem enim fugit locos esse in eius libello, qui litterarum generi,
quod ‚,diatribes“ nomine appellari solet, optime respondeant. Ei
praecipue loci sunt, quibus res per se a philosophia non alienae
longis ambagibus teruntur, variis exemplis illustrantur, vulgaribus dictis
ac flosculis exornantur. Quae huc pertinere censeo, haec fere sunt:
2 D—3 B exempla de consuetudinis, curae, laboris vi, praecipue canes
Lycurgi, 4- A—5 A et A—c* de bonis ac de malis paedagogis, adulescentium
vitia, 5 1)-6 A bonorum comparatio, eruditionis laus, 7 O—8 Β libe—
ralium artium iudicium, praecipue Bionis dictum, 9 E—F de memoria,
10 Ο-11 O exempla Sotadis et Theocriti, 13 A-—O adulatorum vitu-
peratio. Ita enim facillime explicari posse puto, Ps.-Plutarchmn
nonnumquam concinnitatis atque ordinis ratione neglecta res minores
plus aequo tractare atque etiam res, quae ne minimum quidem ad
educationem spectant (10 O—ll O), copiose explicare, si eum in
partibus, quas enarravi, aliquatenus scripta illius generis vulgaria
adhibuisse conicimus. Neque praetermittendum est ea, quae fortasse
iure Cynicae rationi vindicari possunt (ex parte 2A-3B πόνος

