-33—-

Ut tandem ad Ps.-Plutarchum revertamur: ex eo, quod pueris
optimos homines comites exigit, etsi nihil pro certo concludi potest, tamen
eum Stoicorum opinionem proferre verisimillimum esse videtur, quippe
qui eam rem ante omnes permagni fecerint, atque adeo nihil obstat,
quominus id praeceptum ad Chrysippum ipsum revocemus. Sed
accuratius quae scriptor praecipiat, examinemus. Postulat, ut nutrices
eligamus οὗ τὰς τυχούσας, ἀλλ’ ὡς ἔνι μάλιστα σπουδαίας . . . πρῶτον μὲν
τοῖς ἤθεσιν ςΕλληνίδας, τὰ παιδία deinde sint πρώτιστα μὲν σπουδαῖα τοὺς
τρόπους, ἔτι μέντοι Ἑλληνικὰ καὶ περίτρανα λαλεῖν neve βάρβαρα καὶ τὸ
ἦθος μοχθηρά, in paedagogis denique monet, ne pueros tradamus
ἀνδραπόδοις ἢ βαρβάροις ἢ παλιμβόλοις. Quibus in verbis duae res
animadvertendae sunt: unum est, quod scriptoris sententia βάρβαρος
et μοχθηρός, Ἑλληνικὸς τοῖς ἤθεσιν et- σπουδαῖος artissime inter se
’ cohaerent, alterum, quod dicendi facultas iam prima aetate curatur,
cum verba περίτρανα λαλεῖν ad recte dicendi usum spectent. Quaerendum
esse videtur, quid hoc loco vox βάρβαρος sonet. Cuius vocabuli usuml)
ea aetate, quam nos „hellenistische Zeit“ appellare solemus, mutatum
esse constat: inde ex illo tempore non secundum nascendi condicionem
homines discribebantur, sed in animi cultu discrimen erat. Quo factum
est, ut βάρβαρος sonaret ‚,incultus, rudis, stultus“. Quem sensum
Eratosthenes Stoicus explicat apud Strabonem I 66, ubi improbat,
si qui homines in Graecos et barbaros dividunt et Alexandro suaserunt
τοῖς μὲν εἘλλησιν ὡς φίλοις χρῆσθαι, τοῖς δὲ βαρβάροις ὡς πολεμίοις; ipse
βέλτιον εἶναί φησιν ἀρετῇ καὶ κακίᾳ διαιρεῖν ταῦτα. πολλοὺς γὰρ καὶ τῶν
Ἑλλήνων εἶναι κακοὺς καὶ τῶν βαρβάρων ἀστείους. Eratosthenem his verbis
Aristotelem reprehendisse constat. qui Alexandro ita suasisse dicitur
(Plut. De Alex. fort. aut v. I 6, Aristot. fr. p. 60 Heitz). Videmus igitur
inter Aristotelem et posteros in eius verbi sensu interfuisse, id quod
nonnullis eius locis probatur, quibus eum barbaros ut serviles et in-
feriores contempsisse apparet (ut Pol. III 1285a 20 οἱ βάρβαροι
δουλικώτεροι τὰ ἤθη φύσει τῶν Ἑλλήνων). Quo in iudicio vulgarem
Graecorum pristinae aetatis opinionem secutus est (ibid. 1252 b 9
12553. 29, Eth. Nic. 1145a 30). Duas igitur eius verbi significationes
esse sequitur: aut barbarus i. e. extraneus, aut ineruditus, agrestis. est.
Ps.·Plutarchus‚ qui βάρβαρος et Ἑλληνικός opponit, priore sensu nempe
utitur3 nam si solos mores significare vult, cur adiciat τοῖς ἤθεσιν
Ἑλληνίδας, ubi iam scripsit μάλιστα σπουδαίαςΡ Quae verba aliud quoddam
sibi velle oportet, cum addantur tamquam aliquid novi (πρῶτον μὲν . . .);
ne eruditionem quidem exprimere possunt, quia τοῖς ἤθεσιν inseritur.

 

¹) Cf. Ruge in Pauly-wissowae Encycl. reali II 2, 2858.

Dissertationes phil. Vindob. XII. - 3

