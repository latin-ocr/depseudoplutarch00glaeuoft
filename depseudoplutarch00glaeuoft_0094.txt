„92-

sequentes eius sectae philosophos valebant: ita Theophrastus secun-
dum Diogenem Laert. V 50 scripsit περὶ παίδων ἀγωγῆς α’, ἄλλο διά-
φορον α’, περὶ παιδείας ἢ περί ἀρετῶν ἢ περὶ σωφροσύνης α’ (praeterea
V 42 περὶ παιδείας βασιλέως). De ceteris Peripateticis v. Grassbergerum
l. 1. v. ΙΙ. p. 8. Neque enim huius loci est ea opera enumerare atque
describere, de quibus perpauca nobis tradita sint. Quare in illorum —
philosophorum numero PS.-Plutarchi auctorem quaerere vanum ac
supervacuum est. Nam quod iam supra apparuit, totum libellum uni
auctori attribui non posse, hic quoque valet; num autem scriptor aliquo
eorum philosophorum, de quorum scriptis ferme nihil scimus, auctore
in singulis rebus usus sit, ut de quolibet facile conici, ita 111.1111110
satis comprobari potest. Quae Schickius p. 26 exponit, ubi tractationem
nutritionis et primae educationis Iamblichi, Ocelli, Stobaei sententiis
collatis Aristoxeno attribuit, mihi quoque maxime probata sunt. Sed
praeterquam quod de ceteris rebus concludere non possumus neque
scimus, quatenus Aristoxenus in Πυθαγορικαῖς ἀποφάσεσιν educationem
tractaverit, animadvertendum est simillimas res sine dubio ceterorum
Peripateticorum communes fere fuisse, nt Hieronymi verbis illis illu-
stratur; de Clearcho quidem non minus verisimile est (cf. Schick. p. 27
adn. 49). Quare inter Aristoxenum et Ps.-Plutarchum conexum artiorem
suspicari vanum esse videtur, quod tales res, quibus fere consentiunt,
reliquis quoque Peripateticis conveniunt. At id unum mihi quidem
certum esse videtur: si Peripateticos adhibemus, facillime explicari po-
test id, quod alioquin magnam difficultatem habet, cur Ps.-Plutarchus
non universam eruditionem et institutionem, sed paene solum morum
cultum tractaverit. Non satis est confirmare scriptorem, quae erat eius
philosophia, quam solis in moribus perfectis et recto vivendi genere
sitam esse supra apparuit, in educando solam virtutem sibi proposuisse.
Quae enim est eius virtus? Iam saepius eam descripsimus: bene ac
moderate vivere, rectum modum ac decorum servare, erga homines
comem, benevolum, amicum esse. An virtus universa his rebus conti-
netur? Nonne virtutes mentis, sentiendi, cognoscendi sunt, nonne ab
omnibus philosophis, quamvis diligenter actiones postularent, virtus
activa e virtutis notione, e rerum scientia derivata e'st‘? Apud omnes
virtutis doctores quamlibet populares ac vitae activae deditos virtus,
antequam in agendo est, in cognoscendo esse debet, e naturae hu·
manae rerumque scientia proficiscitur. Ps.-Plutarchus igitur virtutis
tamquam fundamentum ac maiorem partem omisit: non quid sit virtus,
qua ratione contineatur, cur hominis summum bonum ac studium sit, ,
sed quomodo vivendum et erga alios agendum sit, exponit. Quare ri-
sum vix teneas, cum philosophiae studium ceteris scientiis praestare

