-91-

et Bionis dictum 8 Β) illis partibus contineri. Qui autem talium rerum
fontes fuerint, inquirere vanum est, quae est nostra illius litterarum
generis inscientia. Satis sit statuere illas partes aliquatenus populari
philosophiae· et vulgaribus notionibus maxime respondere.
Totam Stoam perlustravimus: nusquam cui auctori Ps.-Plutarchus sua
debeat, vidimus, sed cui tempori, quae exhibet Stoica, attribuenda sint,
ut mihi quidem videtur, magna cum probabilitate apparuit.

Locus esse videtur, ut de iis rebus, quas passim vulgares esse
contendimus, et de philosophia vere populari, eam dico, quae ante
scholarum doctrinas et praeter eas semper florebat, breviter disseramus.
Nam ‘negari sane non potest inter Ps.-Plutarchum et Ps.·Isocratem
Πρὸς Δημόνικον, quod illarum opinionum exemplum habere licet1)‚
summam non raro similitudinem intercedere. Tamen illum librum vel
alium eiusdem generis Ps.—Plutarchi fontem fuisse mihi quidem pro-
babile non videtur, quamquam coniectura perfacilis est (cf. Emmin-
ger 1. l. „schliesslich ist sie vielfach durch Vermittlung der Stoiker, denen
sie in ihrem Gredankeninhalt verwandt und deshalb sympathisch war,
Vorbild zahlreicher Mahnschreiben an junge Leute und Hauptquelle
fiir alle gnomologischen Sammlungen geworden“). Meo enim iudicio in-
ter hos libros, quamvis multa communia habeant, multum interest.
Ps.-Isocratis praecepta plane in pristinis Graecorum opinionibus et
sophistarum aetatis cogitationibus versantur: hominis in societate status,
vita activa, amicitia, usus cotidianus maxime respiciuntur, ubique δο-
κεῖν (ὅόξα, εὐδοκιμῆσαι), fama atque gloria, permagni aestimatur. Quo-
cum Ps.·Plutarchum tam saepe congruere e Peripati ratione, quae
vulgaribus opinionibus proxima nonnumquam fuisse videtur, et e scrip-
toris ipsius iudicio facilius explicari existimo. Tamen eum illius ge-
neris libellum quemlibet adhibuisse prorsus negari non potest.

Reliquum est, ut de altera rerum parte, quam in examinandis
Ps.-Plutarchi praeceptis distinximus, eodem modo quaeramus, de iis re-
bus, quas Peripateticas agnovimus. Peripateticos inde ab Aristotele
in educatione et doctrina et usu operam maximam navasse constat.
Nam Aristoteles, cum omnes scientias tractaret philosophiaeque sub-
iceret. adulescentium eruditionem universam scholae suae usurpavit
et in Politicorum libris optimae educationis speciem omnibus hominibus
multo aptiorem, quam fuit Platonis, exposuit. Eadem studia apud

1) v. K. Emminger (Jahrb. f. cl. Phil. Suppl. XXVII, 373). Cuius sententiam
potius sequor, quam Dyroffium, qui (Archiv f. Gesch. d. Phil. XII, 1898, p. 55)
Cynicorum doctrinae vestigia ibi quaerit. Nam periculum est, ne, quae sine dubio
vulgaria ac tritissima erant, Cynicis demus.

